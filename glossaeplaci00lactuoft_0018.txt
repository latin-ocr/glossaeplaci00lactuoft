-- XVI --

ex eius libris ‘dubii sermonis' petitam esse puto, inquibus
etiam de raris uocabulis disputatum erat (u. Teuffel. l. c.

294, 2. 4.), Cornuti autem ex commentariis Virgilianis, prae· -

sertim cum in Virg. Georg. 3, 43. ‘inyluuie‘m' eodem casu
positum reperiatur (u. Gell.9,10, 5. Charis. I 125,16. 127,
10. Κ. Teuffel. 282, 2.). neque tamen crediderim Placidum ab
ipso Plinio uel Cornuto illas explicationes petiisse, sed iam apud
glossographos allatas deprehendisse atque hinc mutuatum esse.

Iam uero Kettnerus obseruauit‚ Suetonii quoque prata
Luctatio et res et uerba suppeditasse (ZurKritik etc. p. 14).
id maxime factum est, ubi non prisca uerba, sed rerum
uocabula originatione obscura aut explicatu difficilia exponun—
tur, ut noctis partes, nomina mensium, senatus, clima, lacteus
circulus, cimiculi, differentia inter iuuentus iuuentas iuuenta etc.
ac‘ noetis partium quidem interpretationes, quales apud Isid.
N. R. 2, 2. leguntur, ex Suetonii prato de natura rerum
sumptas esse et Gustauus Beckerus iudicauit et Reiffer-
scheidius assensus est (n. Beckeri praef. ad Isid. N. R. p.
ΧΧΙΙ., Reiffersch. quaest. Sueton. p. 429). atqui Placidus in
carum enarratione ad uerbum paene congruit cum Isidoro,
nisi quod hic uoc. ‘concubium' omisit et ‘diluculum' a Placido
crepusculo matutino praepositum ei postposuit. itaque cum
in omnium fere rerum consensu haec differant, Kettnerus
consequi dixit, hoc loco Isidorum non, quod alias saepenumero
fecit, a Placido, sed utrumque a Suetonio res mutuatum
esse. poterat addere, a Luctatio octo noctis partes poni, ab
Isidoro septem aperte et dilucide enumerari. nobis igitur pro-
babile uidetur esse, cum Suetonius. septem noctis esse partes
ipse statuisset et de aliorum sententiis uaria disseruisset,
Isidorum numerum Suetonianum transscripsisse‚ Placidum
autem paucis quibusdam rebus mutatis ex aliquo grammatico,
quem Suetonius attulerat, ‘concubium' addidisse. dolendum
est Placidi glossam de noctis partibus compositam in libro
glossarum non exstare, praesertim cum in Placidi libris expli-
cationes uocabulorum ‘concubium’ ‘intempesta' ‘dilucidum' nescio
quo casu exciderint. ceterum non dubitauimus ex Isidoro
‘intempesta’ supplere, quod s. u. ‘diluculum' fieri non oportere
Kettnero adstipulamur. cum enim uterque sic definiat:

