cationes nimium quantum interesse cognoscet. quare miror,
quod Muellerus Placidi et Festi quasdam glossas ualde diuersas
ex eodem fonte haustas esse dixit, uelut ‘aginamffl

Neque illud dixerit quisquam, Placidum tot uocabula
antiquissima ex sua ipsum literarum scientia explicasse.
namque et Festus et Nonius Luctatio aetate superiores ueterum
compilatores appellandi sunt et nostro quodam iure conicimus,
homines quinti sextiue saeculi uel doctissimos uocabula an-
tiquitate iam obliterata ipsos per se interpretari non potuisse,
nedum Placidum hominem mediocriter doctum. itaque ad
ea tempora regrediendum est, quibus Plauti comoedias ex—
plicatas esse scimus. atque eorum quidem, qui Plautinas
scripsere 8108888, numero putandi sunt Aurelius opilius,
Aelius Stilo, Seruius Clodius, Varro, Verrius Flaccus, Flauius
Caper, Arruntius Celsus (u. Varr. L. L. VII, 50. 65. 66. 67.
70. 79. 106. Varr. ap. Diomed. III 486, 8. Κ. et ap. Non.
9, 13. Fest. 371, 6. cf. Ritschelii Parerg. p. 179. 180. 242.
362. 365. 367. Teuffel„ R. Litg. 1870. 146, 4. 9. 320, 1.
335, 3.). quos non ita glossematum scriptores appellauerim,
tamquam uerba Plautina more Placidi breuibus instruxerint
explicationibus, sed cosin scriptis grammaticis exemplo Varronis
cum alia tum uerba Plautina tractasse existimo. Aelium quidem
Festus a glossographis aperte separauit, cum scripsit: ‘Naucum
ait Ateius philoloyus poni pro nugis. Cincius, quod oleae mucisque
intus sit. Aelius Stilo omnium rerum putamen. ylosscmatorum
autem scriptores fabae yram‘, quod haereat in fabulo'. ergo
putandum est, Plautini sermonis studiosos iam mature fabulis
eius poetae breues interpretationes uel in margine aspersisse
uel singularibus libellis 01 literarum generi operam dedisse.
ex his glossematum scriptoribus, 11011 ex ipso Verrio uel
Festo Placidus uidetur hausisse, si quae huius cum Festo com-
munia sunt, neque absurdum est opinari utrumque, Placidum
dico et Verrium, eosdem ueteres glossographos adiisse. de
ceteris uero grammaticis, quos supra enumerauimus, ex reli-
quiis eorum ualde exiguis nihil concludi potest.

Dicet aliquis glossographum nostrum Cornuti quoque
et Plinii scripta consuluisse, cum sic scribat: ‘Inyluuiem
emmam uentrem, Plinius edacitatem'. Plinii interpretationem

