VI.

Qua ratione Placidus in glossis conscribendis usus sit.

Antiquos glossematum scriptores magna ex parte Placido
et res et uerba suppeditasse uideri supra demonstrauimus.
quem pauca nouasse ex eo sequitur, quod idem in Statio
commentando integras saepe periodos ex aliis auctoribus
transscripsit (cf. futile ap. Luct. Plac. Theb. 8, 298. et ap.
Seru. Aen. 11, 339.), quodque loci e Suetonio deprompti, qui
Placido cum Isidoro uel eum aliis communes sunt, paulum
ab his differunt. glossemata quaedam ex uariis libris confusa.
uidentur, uelut ea quae s. u. ayoniae composita leguntur.
deinde Placidus cum de paganis loquitur, hoc uocabulum pro ⁸
nominibus auctorum quorumuis gentilium, quae in libris
inuenerat, uidetur posuisse. quod item a Seruio uidemus factum
esse, qui ‘aiunt alii’ uel ‘alii putant' similia scripsit, ubi
eum auctorum nomina suppressisse e Macrobio aliisue per-
spicitur. Luctatium autem cum diligentia ac literarum scientia
non ita magna rem suam egisse, multi loci argumento sunt.
sic legimus: ‘Indiyes dicitur hemitheus, ut supra dictum est’,
quamquam nusquam alias indigetum mentio facta est. inde
sequitur Placidum illa uerba ex auctore suo integra asciuisse,
nisi forte aliquam glossam de indigetibus scriptam excidisse
statuendum est. neque adduci possum, in ueterum libris ita
scriptum fuisse: ‘Assiduos, capite censos, qui nihil dare poterant
nisi prolem', cum omnes ceteri scriptores assidui nomine
locupletem significauerint, sed potius suspicandum est, cum
in libris discrimen inter assiduos et capite censos expositum
esset, Luctatium res commiscuisse.

Pro ‘idace' Kettnerus restituit ‘antid ', ‘caculabor' et
‘forbia’ nos scripsimus pro ‘iaculabor’ et ε0νόἱαῖ quae menda
ipsi Placido tribuenda censeo, quod uocabula mace, iaculabor,
orbia his literis, a quibus falso incipiunt, in utrisque libris
inserta sunt. iam quae idem posuit: ‘Palpitans est qui amt-
mam trahit. nam palpitrcms non est latinum, potest 'tamen a
palpebris uenire', ita uix possunt intelligi. coniecerit aliquis,
ab eo auctore, quem explicauit Placidus, scriptum fuisse

